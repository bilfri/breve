+++
title = "Åbenhedskultur"
date = 2022-11-28
draft = true
+++

I klimakampen dukker idéen om sikkerhedskultur op igen og igen. Sikkerhedskultur er et koncept fra radikale organisationer, der går ud på at mindske statens mulighed for at indsamle information om ens organisation. Formålet er at gøre deltagerne i organisationen mere fri til at handle efter egen overbevisning, ved at åbne mulighed for ting, der ville møde stærke repression fra staten hvis den havde informationer om dem (f.eks. at beskadige maskineri).

Sikkerhedskulturen er grundlæggende en række retningslinjer for hvilken information man deler til hvem og hvor.

Her vil jeg gerne argumentere for det modsatte: hvorfor det er vigtigt at have en åbenhedskultur, og nogle dele af sikkerhedskulturen bevidst må vælges fra. Strategien om at massemobilisere til civil ulydighed hæmmes af dele af sikkerhedskulturen. Jeg anerkender at sikkerhedskultur er et gennemtænkt koncept baseret på reelle erfaringer, men jeg mener at det er tilpasset til en anden strategi og teori om forandring end det vi arbejder med.

Så derfor vil jeg gerne præsentere åbenhedskultur. For at massemobilisering til civil ulydighed skal virke er der brug for en åben samtalekultur i organisationen. 

For det første har deltagerne brug for information. Der er brug for information om hvor og hvornår man mødes og hvad man skal have med. Det skal være muligt at annoncere god tid i forvejen så folk kan planlægge tid til det i deres kalender. Det skal være muligt at slå tid og sted op et sted hvis man har glemt at skrive det ned. I grupper hvor alle er med fra starten af er der ikke lige så meget brug for de ting, men hvis folk skal kunne komme til løbende er det afgørende at kunne tale åbent om tid og sted for en protestaktion eller lignende. Når sikkerhedskulturen starter dvs. kommunikationen bliver lukket, stopper massemobiliseringen.

For det andet er en åben samtale super vigtig i mobiliseringen. I mobiliseringen er stemningen vigtig. Når folk kommer til deres første møde, hvad er det så for nogle ting der afgør om de bliver en del af kampen eller ej? Det er spørgsmål som:

- Er det rare mennesker?
- Kan jeg stole på de her folk?
- Er det nu helt gennemtænkt det de laver?
- Er jeg god nok til at være med/passer jeg ind?

Hvis folk så bliver mødt af undvigende svar på deres spørgsmål, mærkelige dæknavne, uskrevne regler om hvad man må tale om, så falder folk nemt fra. For at kunne forklare idéerne bag ens protestaktioner og overbevise andre til at være med må man kunne fortælle om hvad man gjorde, og hvad effekt det havde - også ting man måske kan blive dømt for. Folk vil vide hvad de går ind til før de tager med. Der er mange dele af civil ulydighed som er nye for folk, og de finder sig kun tilrette i det ved at kunne tale om det. Og det er enormt tiltrækkende at se nogen tale åbent om at gøre noget der bryder reglerne uden at være bange.

Man kunne ønske sig at alle disse sociale dynamikker ikke betød noget og at folk i stedet kunne se rationelt på hvad information de virkelig havde brug for til at gøre deres egen moralske vurdering. Men sådan fungerer mennesker bare ikke. Vi har brug for samtalen og en omgangsform vi føler os tilpas i.

På et højere strategisk niveau: Det er en moralsk kamp og vi står på den rigtige side - det skal vi udnytte. Ja, Staten er ligeglad med det, men det betyder noget for befolkningen. - Lad dem tage os i åbent dagslys istedet for i mørket - hvis man er åben om hvad man laver og står frem i organisationen og medier, er det det sværere for politiet at retfærdiggøre straf.

- Altid okay at stille spørgsmål
- Bruge de samme navne
- Information er som udgangspunkt offentlig (det skal siges eksplicit hvis noget ikke må siges videre)
- Okay at bruge elektronisk kommunikation, almindelige programmer, tale om aktioner offentlige steder
- Okay at tale om tidligere aktioner

Hovedpointer:

Så her er nogle fordele ved den åbne organisering:

- Hemmeligholdelse kræver ofte it-snilde - det er nemmere for folk der ikke har det at være med uden.

- Mange nye der kommer til føler sig usikre på om det nu er helt godt og gennemtænkt det vi laver. Der er det godt at fortælle hvilke slags ting man selv har lavet, som et konkret eksempel, og hvilke ting der er planlagt.

- Det er mega stærkt for mobilisering og overbevisning at stå frem i medierne og sige: Det her ser vi som det rigtige at gøre, vi kommer til at gøre det, alle kom og vær med.

- Det gør det nemmere for nye at blive oplært. Hvis de kan se trinnene i at organisere alting, kan de nemmere selv efterligne dem senere.

Derudover undgår man de negative konsekvenser ved en lukket kultur. Den lukkede kultur bliver ofte til en slags selv-repression, hvor gruppen pådrager de konskvenser en eventuel repression ville have på sig selv. XR havde på et tidspunkt en lukket/hemmelig koordinationsgruppe. De stoppede med at mødes, men på grund af at den var lukket/hemmelig vidste ingen det. Det havde samme effekt på bevægelsen som hvis de alle var blevet sat i fængsel.

- Bøvl (man kan ikke sætte dato for en aktion, man kan ikke fordele opgaver til personer, mediearbejde).

- Interne psykologiske effekter (usikkerhed, tøven, føler sig kriminel, får jeg min medaktivist rodet ud i noget ufrivilligt) Gift for fremståen udadtil.

- Mister effektivitet ved ikke at kunne bruge computer til noter, sende beskeder

- Ingen mulighed for at holde organiserende kræfter ansvarlige

- Ond spiral: man er aldrig 100% sikker på om man gerne må sige noget, så lader være. Det er nemt at argumentere for at noget ikke skal siges ved en given lejlighed, men svært at sige at der altså er brug for det. På den måde bliver mere og mere hemmeligt. Better safe than sorry er en dårlig tilgang her, det handler om at tilpasse niveauet af sikkerhedskultur til strategien

- Udefra giver al snakken om kryptering lidt samme indtryk som når højreradikale står med skudsikre veste (hvis det bruges steder hvor det ikke er nødvendigt)
  
Hvilke tendenser får en til at ville gøre en aktion hemmelig

- frygt for repressioner
  
- omsorg/respekt for sine medaktivister
  
- En følelse af vigtighed, En in-group og out-group (følelse af at være del af eksklusivt fællesskab)
  
- Ideologi (hvis man mener at Staten generelt ikke skal have adgang til ens kommunikation, er man mere tilbøjelig til at vurdere at kryptering er vigtigt for et specifikt formål). Det er der også grund til, men det er nok godt lige at holde det lidt adskilt.
  
- en overvurdering af folks rationalitet - at man tænker de kan se bort fra at man virker paranoid eller mærkelig i deres vurdering af bevægelsen.
  
- overtage kultur fra f.eks. Ende Gelände / sort blok
  
- socialt pres / bange for at gøre noget forkert
  
- Insisteren på demokratisk ret
  

Der er masser af erfaring med at alting var offenligt hvor det gik fint

Der skal være klar opdeling mellem hvornår en aktion er hemmelig og hvornår den er offentlig.

Argumenterne jeg har fremført her er *ikke* for få folk til at lade være med at lave ting, som man ikke kan lave hvis staten kender til dem. Det er ikke et moralsk standpunkt, der handler om at man kun er ren hvis man kendes ved sine handlinger.

Det handler om at jeg tror at forandring skabes gennem mobilisering af flere tusinde mennesker og effektiv organisering, og at det gøres bedst med en åben kultur.