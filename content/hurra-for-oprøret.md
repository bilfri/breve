+++
title = "Hurra For Oprøret"
date = "2020-10-03"
+++

Den 16. til 20. september 2020 holdt Extinction Rebellion Danmark klimaoprør. Nu er vi ved at gå over I en periode med evaluering, men inden da er det på plads med en hyldest til alt det gode, der skinnede igennem selv når det var hårdt.

IPCC har slået fast at der er brug for 'rapid, far-reaching and unprecedented changes in all aspects of society'. Oprøret fik I hvert fald ændret Kongens Nytorv hurtigt, omfattende og på en måde, der ikke var set før. Oven i det kom aktionerne mod Danske Bank, DR Byen og Industriens Hus, der gjorde det blændende klart hvor og hvordan de næste hurtige, omfattende og hidtil usete ændringer skal komme.

Hermed et hurra for alt det, der var anderledes under oprøret:

Hurra for dem, der tog sig af andre når de havde brug for hjælp!

Hurra for at tingene blev sagt som de er og at følelser var tilladt!

Hurra for den donationsbetalte mad, der smagte så godt at det var en revolution i sig selv!

Hurra for de hænder, der var klar til at løfte og give, reparere og pynte, holde og vinke!

Hurra for dem, der sørgede for at ingen blev glemt, dag og nat!

Hurra for dem, der havde mod til at følge deres hjerte uanset hvad der ventede af modstand!

Hurra for de mennesker, der talte med politiet og publikum, som forklarede og lyttede, og stod ved videnskaben og dens betydning!

Hurra for den smukke båd!

Hurra for at svære beslutninger blev taget, når det var nødvendigt!

Hurra for at der blev sørget for at andre kunne se klimakrisen og oprøret for hvad det var, uden at historien blev forvrænget eller opmærksomheden blev afledt!

Hurra for oprøret, lad os gøre det igen!